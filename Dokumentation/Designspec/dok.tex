\section{Dokument}
Två dokument ska framställas och medfölja vid leveransen av roboten, en användarmanual samt teknisk dokumentation.

\subsection{Användarmanual}
Användarmanualen ska fungera som en hjälp för den som använder den färdiga roboten. Den ska tydligt beskriva hur PC-gränssnittet fungerar och vilka kommandon som behövs för att styra roboten manuellt. Det ska även framgå hur man ställer om mellan autonomt och manuellt läge, samt under vilka förhållanden roboten kan förväntas kunna styra autonomt.

\subsection{Teknisk dokumentation}
Den tekniska dokumentationen ska till största del författas löpande under tiden roboten konstrueras, och ska nogrannt beskriva varje delsystem. Dokumentationen är en del av slutleveransen, och det ska med hjälp av denna vara möjligt att bygga en exakt kopia av roboten som konstrueras under projektet. Alla tekniska lösningar som bidragit till den slutgiltiga roboten ska därmed dokumenteras och sammanställas till den tekniska dokumentationen.